Βιβλιοθήκη Πανεπιστημίου
========================

Το παράδειγμα της δανειστικής βιβλιοθήκης του βιβλίου Μ. Γιακουμάκης και Ν. Διαμαντίδης, Τεχνολογία Λογισμικού, Σταμούλης, 2009. Περιλαμβάνει τον πηγαίο κώδικα και παραδείγματα των λοιπών εγγράφων του λογισμικού. 

Η συγκεκριμένη έκδοση αξιοποιεί το JPA 2.0 και το [Hibernate](http://hibernate.org/orm/) ως JPA Provider για υποστήριξη πρόσβασης στη βάση δεδομένων. Επιπλέον, βασικές λειτουργίες της βιβλιοθήκης έχουν υλοποιηθεί ως REST υπηρεσίες με αξιοποίηση του JAX-RS API όπως υλοποιείται από το [Jersey](https://jersey.java.net/) framework.

Οικοδόμηση 
----------

Η οικοδόμηση (build) του λογισμικού γίνεται με το εργαλείο [Maven 3](https://maven.apache.org/download.cgi) , ενώ η παραγωγή της τεχνικής τεκμηρίωσης με χρήση του [ant](http://ant.apache.org/). Η εγκατάσταση των ant και Maven είναι σχετικά απλή. Αφού κατεβάσουμε το [ant](http://ant.apache.org/), (έστω την έκδοση 1.9.6) και το Maven (π.χ. έκδοση 3.3.9) και τα αποσυμπιέσουμε σε κατάλληλους καταλόγους π.χ. <code> C:\\Program Files\\apache-ant-1.9.6\\ </code> και <code> C:\\Program Files\\apache-maven-3.3.9\\ </code> αντίστοιχα θα πρέπει:

* να ορίσουμε τη μεταβλητή περιβάλλοντος JAVA_HOME η οποία θα δείχνει στον κατάλογο εγκατάστασης του JDK,
* να προσθέσουμε τους καταλόγους <code> C:\\Program Files\\apache-ant-1.9.6\\bin </code> και <code> C:\\Program Files\\apache-maven-3.3.9\\bin </code> στη μεταβλητή περιβάλλοντος PATH.
* να ορίσουμε τη μεταβλητή περιβάλλοντος ANT_HOME. Στο παράδειγμά μας είναι ο κατάλογος <code>C:\\Program Files\\apache-ant-1.9.6\\</code>.

Για να εκτελέσουμε από τη γραμμή εντολών εργασίες οικοδόμησης του λογισμικού χρησιμοποιούμε το Maven μέσω της εντολής <code>mvn</code>, αφού μετακινηθούμε στον κατάλογο όπου βρίσκεται το αρχείο pom.xml. Η τυπική εκτέλεση του Maven είναι:

<code>mvn [options] [target [target2 [target3] … ]]</code>

Για να εκτελέσουμε από τη γραμμή εντολών εργασίες παραγωγής τεκμηρίωσης με χρήση του ant θα πρέπει να μετακινηθούμε στον κατάλογο του αρχείου της οικοδόμησης (για την περίπτωσή μας εκεί που βρίσκεται το build.xml). Η τυπική εκτέλεση του ant είναι 

<code>ant [options] [target [target2 [target3] … ]]</code>

Όπου <code>option</code> είναι οι διαφορετικές επιλογές όπως για παράδειγμα το όνομα του αρχείου της οικοδόμησης (αν δεν δηλωθεί είναι το build.xml) και κατόπιν το όνομα ενός ή περισσοτέρων στόχων που θα πρέπει να επιτευχθούν. Η εκτέλεση <code>ant all</code> μεταγλωττίζει των κώδικα, εκτελεί τους αυτόματους ελέγχους, παράγει αυτόματες αναφορές και τέλος παράγει την τεκμηρίωση του λογισμικού.

Το αρχείο INSTRUCTIONS περιλαμβάνει αναλυτικές οδηγίες με τις εργασίες που μπορούν να εκτελεστούν με χρήση των εργαλείων Maven και ant.
 
Eclipse
-------

Η εισαγωγή του project στο Eclipse γίνεται με την επιλογή <code>File/Import/Maven/Existing Maven Projects</code> με την επιλογή του καταλόγου που περιλαμβάνει το project.  

Τεκμηρίωση
----------

Για την τεκμηρίωση του λογισμικού χρησιμοποιήθηκαν τα εργαλεία Mylyn Wikitext για τη συγγραφή των κειμένων και το UMLet για την κατασκευή των διαγραμμάτων UML.
 

